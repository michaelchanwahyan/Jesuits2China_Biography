\section*{\Huge 序}

自萬曆迄今清乾隆二百年間，為舊耶穌會士在華活動之時期，於傳佈宗教之外，兼通中西學
識，撰譯無慮數百種，會士事蹟可考者近五百人，其留存之數料，關係應甚重也。然世人所
知者，利瑪竇湯若望南懷仁等之曆算，雷孝思等之繪圖，郎世寧等之作畫，張誠等締結中俄
條約，馮秉正等翻譯中國史書，此外會中傑出之人與其所撰之記錄信相，世鮮知之。例如湯
若望記清世祖致死之原因，安文思記張獻忠禍蜀事，卜彌格記奉永歷命赴教廷求援事，皆大
事也，治兩朝數者，頗鮮徵引及之。瞿式耜之入教受洗，在吾人為創聞，而在卜彌格書中竟
謂實有其事。吳繼善曾受張獻忠禮部尚書職，安文思言之歷歷，其事應非誣也。觀此足證此
一部份史料之重要。今人所撰關於耶穌會士之書錄，以費賴之神甫書最切於用。

費賴之神甫書初印整頗罕覲，重印本至去歲始完全刊布。惟原稿多舛誤，雖經校訂人整理一
過，缺陷尚多。裴化行(Henri Bernard)神甫在西文方面搜集材料不少，其意頗欲余在中文
方面鈎稽羣書，共同校補。余以其事重，未遑應之。既而思國內研討此類史料者應不乏人，
不如先將此書轉為華言，以為大輅椎輪，俾中國學者分別校補。是書立傳凡四豬六十有七，
詳略不等，蓋為材料所限也。譯文除將侈陳靈異之處略為刪節，錯誤顯明之處偶為改正外，
無所增損。原書不分章節，茲為隨譯隨刊計，釐為若干卷，每傳前列有參考書目，概屬簡
稱。別有主要參考書目表附於全書之後，徵引之西書，關涉語言甚眾，茲皆轉錄原文，俾使
諳習各種語言者可以直接參考。第一卷校正訖，特識其緣起於卷首云。民國二十五年四月二
十五日馮承鈞識。
